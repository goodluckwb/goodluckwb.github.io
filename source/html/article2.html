<article >
    <h3> 声声慢·寻寻觅觅</h3>
    <i class="fas fa-angle-down">展开阅读</i>
    <div class="fas fa-address-book signature">
        2018/7/22 宋·李清照
    </div>
    <div class="artmain-zhuye">
        <img src="http://t2.hddhhn.com/uploads/tu/201707/115/57.jpg" alt="img" />
        <p>
            <span class="fa fa-quote-left fa-2x" style='background:none;color:var(--huise);'></span>
            寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧时相识。
            满地黄花堆积。憔悴损，如今有谁堪摘？守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得！（守着窗儿 一作：守著窗儿）
          
        </p>
    </div>
</article>
<article >
    <h3> 雨霖铃·寒蝉凄切</h3>
    <i class="fas fa-angle-down">展开阅读</i>
    <div class="fas fa-address-book signature">
        2018/7/22 宋·柳永
    </div>
    <div class="artmain-zhuye">
        <img src="http://t2.hddhhn.com/uploads/tu/201707/115/56.jpg" alt="img" />
        <p>
            <span class="fa fa-quote-left fa-2x" style='background:none;color:var(--huise);'></span>
            寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。
多情自古伤离别，更那堪，冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？(好景 一作：美景)
           
        </p>
    </div>
</article>
<article >
    <h3> 钗头凤·红酥手</h3>
    <i class="fas fa-angle-down">展开阅读</i>
    <div class="fas fa-address-book signature">
        2018/7/22 宋·陆游
    </div>
    <div class="artmain-zhuye">
        <img src="http://t2.hddhhn.com/uploads/tu/201707/115/54.jpg" alt="img" />
        <p>
            <span class="fa fa-quote-left fa-2x" style='background:none;color:var(--huise);'></span>
            红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错。
            春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！
        </p>
    </div>
</article>
<article >
    <h3> 念奴娇·赤壁怀古</h3>
    <i class="fas fa-angle-down">展开阅读</i>
    <div class="fas fa-address-book signature">
        2018/7/22 宋·陆游
    </div>
    <div class="artmain-zhuye">
        <img src="http://t2.hddhhn.com/uploads/tu/201707/115/53.jpg" alt="img" />
        <p>
            <span class="fa fa-quote-left fa-2x" style='background:none;color:var(--huise);'></span>
            大江东去，浪淘尽，千古风流人物。
            故垒西边，人道是，三国周郎赤壁。
            乱石穿空，惊涛拍岸，卷起千堆雪。
            江山如画，一时多少豪杰。
            遥想公瑾当年，小乔初嫁了，雄姿英发。
            羽扇纶巾，谈笑间，樯橹灰飞烟灭。(樯橹 一作：强虏)
            故国神游，多情应笑我，早生华发。
            人生如梦，一尊还酹江月。(人生 一作：人间；尊 通：樽)
        </p>
    </div>
</article>
<article >
    <h3> 满江红·写怀</h3>
    <i class="fas fa-angle-down">展开阅读</i>
    <div class="fas fa-address-book signature">
        2018/7/22 宋·岳飞
    </div>
    <div class="artmain-zhuye">
        <img src="http://t2.hddhhn.com/uploads/tu/201707/115/52.jpg" alt="img" />
        <p>
            <span class="fa fa-quote-left fa-2x" style='background:none;color:var(--huise);'></span>
            怒发冲冠，凭栏处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲，白了少年头，空悲切！(栏 通：阑)
            靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。(壮志 一作：壮士；兰山缺 一作：兰山阙)
        </p>
    </div>
</article>
<script>
    //文章点击按钮展开和收缩功能
    $('article i.fas').each(function(index){
      
      $($('article i.fas')[index]).on('click',
      function (){
          var pp = $($('.artmain-zhuye')[index]);
          if (pp.css('max-height') == '200px') {
              pp.animate({'max-height':'500px'},500);
              $(this).removeClass('fa-angle-down').addClass('fa-angle-up').text('收起文章');
          } else {
              pp.animate({'max-height':'200px'},500);
              $(this).removeClass('fa-angle-up').addClass('fa-angle-down').text('展开阅读');
          }
      })
    })
</script>
